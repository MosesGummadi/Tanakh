Parasha,Day,Reference,Hebrew,Translit,English
Bo,Day 1,Exodus 10:1,וַיֹּ֤אמֶר יְהוָה֙ אֶל־מֹשֶׁ֔ה בֹּ֖א אֶל־פַּרְעֹ֑ה כִּֽי־אֲנִ֞י הִכְבַּ֤דְתִּי אֶת־לִבּוֹ֙ וְאֶת־לֵ֣ב עֲבָדָ֔יו לְמַ֗עַן שִׁתִ֛י אֹתֹתַ֥י אֵ֖לֶּה בְּקִרְבּֽוֹ׃ ,vayyōʾmer ʾadhōnåi ʾel-mōsheh bōʾ ʾel-parʿōh kî-ʾanî hikhbadhtî ʾeth-libbō vəʾeth-lēv ʿavådhåv ləmaʿan shithî ʾōthōthai ʾēlleh bəqirbō ,"And the LORD said unto Moses, Go in unto Pharaoh: for I have hardened his heart, and the heart of his servants, that I might shew these my signs before him:"
Bo,Day 1,Exodus 10:2,וּלְמַ֡עַן תְּסַפֵּר֩ בְּאָזְנֵ֨י בִנְךָ֜ וּבֶן־בִּנְךָ֗ אֵ֣ת אֲשֶׁ֤ר הִתְעַלַּ֨לְתִּי֙ בְּמִצְרַ֔יִם וְאֶת־אֹתֹתַ֖י אֲשֶׁר־שַׂ֣מְתִּי בָ֑ם וִֽידַעְתֶּ֖ם כִּי־אֲנִ֥י יְהוָֽה׃ ,ūləmaʿan təsappēr bəʾåznē vinkhå ūven-binkhå ʾēth ʾasher hithʿallaltî bəmitṣrayim vəʾeth-ʾōthōthai ʾasher-samtî våm vîdhaʿtem kî-ʾanî ʾadhōnåi ,"And that thou mayest tell in the ears of thy son, and of thy son's son, what things I have wrought in Egypt, and my signs which I have done among them; that ye may know how that I am the LORD."
Bo,Day 1,Exodus 10:3,וַיָּבֹ֨א מֹשֶׁ֣ה וְאַהֲרֹן֮ אֶל־פַּרְעֹה֒ וַיֹּאמְר֣וּ אֵלָ֗יו כֹּֽה־אָמַ֤ר יְהוָה֙ אֱלֹהֵ֣י הָֽעִבְרִ֔ים עַד־מָתַ֣י מֵאַ֔נְתָּ לֵעָנֹ֖ת מִפָּנָ֑י שַׁלַּ֥ח עַמִּ֖י וְיַֽעַבְדֻֽנִי׃ ,vayyåvōʾ mōsheh vəʾaharōn ʾel-parʿōh vayyōʾmərū ʾēlåv kōh-ʾåmar ʾadhōnåi ʾelōhē håʿivrîm ʿadh-måthai mēʾantå lēʿånōth mippånåi shallaḥ ʿammî vəyaʿavdhunî ,"And Moses and Aaron came in unto Pharaoh, and said unto him, Thus saith the LORD God of the Hebrews, How long wilt thou refuse to humble thyself before me? let my people go, that they may serve me."
Bo,Day 1,Exodus 10:4,כִּ֛י אִם־מָאֵ֥ן אַתָּ֖ה לְשַׁלֵּ֣חַ אֶת־עַמִּ֑י הִנְנִ֨י מֵבִ֥יא מָחָ֛ר אַרְבֶּ֖ה בִּגְבֻלֶֽךָ׃ ,kî ʾim-måʾēn ʾattåh ləshallēaḥ ʾeth-ʿammî hinnî mēvîʾ måḥår ʾarbeh bighvulekhå ,"Else, if thou refuse to let my people go, behold, to morrow will I bring the locusts into thy coast:"
Bo,Day 1,Exodus 10:5,וְכִסָּה֙ אֶת־עֵ֣ין הָאָ֔רֶץ וְלֹ֥א יוּכַ֖ל לִרְאֹ֣ת אֶת־הָאָ֑רֶץ וְאָכַ֣ל אֶת־יֶ֣תֶר הַפְּלֵטָ֗ה הַנִּשְׁאֶ֤רֶת לָכֶם֙ מִן־הַבָּרָ֔ד וְאָכַל֙ אֶת־כָּל־הָעֵ֔ץ הַצֹּמֵ֥חַ לָכֶ֖ם מִן־הַשָּׂדֶֽה׃ ,vəkhissåh ʾeth-ʿēn håʾåretṣ vəlōʾ yūkhal lirʾōth ʾeth-håʾåretṣ vəʾåkhal ʾeth-yether happəlēṭåh hannishʾereth låkhem min-habbårådh vəʾåkhal ʾeth-kål-håʿētṣ hatṣṣōmēaḥ låkhem min-hassådheh ,"And they shall cover the face of the earth, that one cannot be able to see the earth: and they shall eat the residue of that which is escaped, which remaineth unto you from the hail, and shall eat every tree which groweth for you out of the field:"
Bo,Day 1,Exodus 10:6,וּמָלְא֨וּ בָתֶּ֜יךָ וּבָתֵּ֣י כָל־עֲבָדֶיךָ֮ וּבָתֵּ֣י כָל־מִצְרַיִם֒ אֲשֶׁ֨ר לֹֽא־רָא֤וּ אֲבֹתֶ֨יךָ֙ וַאֲב֣וֹת אֲבֹתֶ֔יךָ מִיּ֗וֹם הֱיוֹתָם֙ עַל־הָ֣אֲדָמָ֔ה עַ֖ד הַיּ֣וֹם הַזֶּ֑ה וַיִּ֥פֶן וַיֵּצֵ֖א מֵעִ֥ם פַּרְעֹֽה׃ ,ūmålʾū våttekhå ūvåttē khål-ʿavådhekhå ūvåttē khål-mitṣrayim ʾasher lōʾ-råʾū ʾavōthekhå vaʾavōth ʾavōthekhå miyyōm heōthåm ʿal-håʾadhåmåh ʿadh hayyōm hazzeh vayyifen vayyētṣēʾ mēʿim parʿōh ,"And they shall fill thy houses, and the houses of all thy servants, and the houses of all the Egyptians; which neither thy fathers, nor thy fathers' fathers have seen, since the day that they were upon the earth unto this day. And he turned himself, and went out from Pharaoh."
Bo,Day 1,Exodus 10:7,וַיֹּאמְרוּ֩ עַבְדֵ֨י פַרְעֹ֜ה אֵלָ֗יו עַד־מָתַי֙ יִהְיֶ֨ה זֶ֥ה לָ֨נוּ֙ לְמוֹקֵ֔שׁ שַׁלַּח֙ אֶת־הָ֣אֲנָשִׁ֔ים וְיַֽעַבְד֖וּ אֶת־יְהוָ֣ה אֱלֹהֵיהֶ֑ם הֲטֶ֣רֶם תֵּדַ֔ע כִּ֥י אָבְדָ֖ה מִצְרָֽיִם׃ ,vayyōʾmərū ʿavdhē farʿōh ʾēlåv ʿadh-måthai yihyeh zeh lånū ləmōqēsh shallaḥ ʾeth-håʾanåshîm vəyaʿavdhū ʾeth-ʾadhōnåi ʾelōhēhem haṭerem tēdhaʿ kî ʾåvdhåh mitṣråyim ,"And Pharaoh's servants said unto him, How long shall this man be a snare unto us? let the men go, that they may serve the LORD their God: knowest thou not yet that Egypt is destroyed?"
Bo,Day 1,Exodus 10:8,וַיּוּשַׁ֞ב אֶת־מֹשֶׁ֤ה וְאֶֽת־אַהֲרֹן֙ אֶל־פַּרְעֹ֔ה וַיֹּ֣אמֶר אֲלֵהֶ֔ם לְכ֥וּ עִבְד֖וּ אֶת־יְהוָ֣ה אֱלֹהֵיכֶ֑ם מִ֥י וָמִ֖י הַהֹלְכִֽים׃ ,vayyūshav ʾeth-mōsheh vəʾeth-ʾaharōn ʾel-parʿōh vayyōʾmer ʾalēhem ləkhū ʿivdhū ʾeth-ʾadhōnåi ʾelōhēkhem mî våmî hahōləkhîm ,"And Moses and Aaron were brought again unto Pharaoh: and he said unto them, Go, serve the LORD your God: but who are they that shall go?"
Bo,Day 1,Exodus 10:9,וַיֹּ֣אמֶר מֹשֶׁ֔ה בִּנְעָרֵ֥ינוּ וּבִזְקֵנֵ֖ינוּ נֵלֵ֑ךְ בְּבָנֵ֨ינוּ וּבִבְנוֹתֵ֜נוּ בְּצֹאנֵ֤נוּ וּבִבְקָרֵ֨נוּ֙ נֵלֵ֔ךְ כִּ֥י חַג־יְהוָ֖ה לָֽנוּ׃ ,vayyōʾmer mōsheh binʿårēnū ūvizqēnēnū nēlēkh bəvånēnū ūvivnōthēnū bətṣōʾnēnū ūvivqårēnū nēlēkh kî ḥagh-ʾadhōnåi lånū ,"And Moses said, We will go with our young and with our old, with our sons and with our daughters, with our flocks and with our herds will we go; for we must hold a feast unto the LORD."
Bo,Day 1,Exodus 10:10,וַיֹּ֣אמֶר אֲלֵהֶ֗ם יְהִ֨י כֵ֤ן יְהוָה֙ עִמָּכֶ֔ם כַּאֲשֶׁ֛ר אֲשַׁלַּ֥ח אֶתְכֶ֖ם וְאֶֽת־טַפְּכֶ֑ם רְא֕וּ כִּ֥י רָעָ֖ה נֶ֥גֶד פְּנֵיכֶֽם׃ ,vayyōʾmer ʾalēhem yəhî khēn ʾadhōnåi ʿimmåkhem kaʾasher ʾashallaḥ ʾethkhem vəʾeth-ṭappəkhem rəʾū kî råʿåh neghedh pənēkhem ,"And he said unto them, Let the LORD be so with you, as I will let you go, and your little ones: look to it; for evil is before you."
Bo,Day 1,Exodus 10:11,לֹ֣א כֵ֗ן לְכֽוּ־נָ֤א הַגְּבָרִים֙ וְעִבְד֣וּ אֶת־יְהוָ֔ה כִּ֥י אֹתָ֖הּ אַתֶּ֣ם מְבַקְשִׁ֑ים וַיְגָ֣רֶשׁ אֹתָ֔ם מֵאֵ֖ת פְּנֵ֥י פַרְעֹֽה׃ ,lōʾ khēn ləkhū-nåʾ haggəvårîm vəʿivdhū ʾeth-ʾadhōnåi kî ʾōthåhh ʾattem məvaqshîm vayghåresh ʾōthåm mēʾēth pənē farʿōh ,"Not so: go now ye that are men, and serve the LORD; for that ye did desire. And they were driven out from Pharaoh's presence."
Bo,Day 2,Exodus 10:12,וַיֹּ֨אמֶר יְהוָ֜ה אֶל־מֹשֶׁ֗ה נְטֵ֨ה יָדְךָ֜ עַל־אֶ֤רֶץ מִצְרַ֨יִם֙ בָּֽאַרְבֶּ֔ה וְיַ֖עַל עַל־אֶ֣רֶץ מִצְרָ֑יִם וְיֹאכַל֙ אֶת־כָּל־עֵ֣שֶׂב הָאָ֔רֶץ אֵ֛ת כָּל־אֲשֶׁ֥ר הִשְׁאִ֖יר הַבָּרָֽד׃ ,vayyōʾmer ʾadhōnåi ʾel-mōsheh nəṭēh yådhkhå ʿal-ʾeretṣ mitṣrayim båʾarbeh vəyaʿal ʿal-ʾeretṣ mitṣråyim vəyōʾkhal ʾeth-kål-ʿēsev håʾåretṣ ʾēth kål-ʾasher hishʾîr habbårådh ,"And the LORD said unto Moses, Stretch out thine hand over the land of Egypt for the locusts, that they may come up upon the land of Egypt, and eat every herb of the land, even all that the hail hath left."
Bo,Day 2,Exodus 10:13,וַיֵּ֨ט מֹשֶׁ֣ה אֶת־מַטֵּהוּ֮ עַל־אֶ֣רֶץ מִצְרַיִם֒ וַֽיהוָ֗ה נִהַ֤ג ר֥וּחַ קָדִים֙ בָּאָ֔רֶץ כָּל־הַיּ֥וֹם הַה֖וּא וְכָל־הַלָּ֑יְלָה הַבֹּ֣קֶר הָיָ֔ה וְר֨וּחַ֙ הַקָּדִ֔ים נָשָׂ֖א אֶת־הָאַרְבֶּֽה׃ ,vayyēṭ mōsheh ʾeth-maṭṭēhū ʿal-ʾeretṣ mitṣrayim vaʾdhōnåi nihagh rūaḥ qådhîm båʾåretṣ kål-hayyōm hahūʾ vəkhål-hallåylåh habbōqer håyåh vərūaḥ haqqådhîm nåsåʾ ʾeth-håʾarbeh ,"And Moses stretched forth his rod over the land of Egypt, and the LORD brought an east wind upon the land all that day, and all that night; and when it was morning, the east wind brought the locusts."
Bo,Day 2,Exodus 10:14,וַיַּ֣עַל הָֽאַרְבֶּ֗ה עַ֚ל כָּל־אֶ֣רֶץ מִצְרַ֔יִם וַיָּ֕נַח בְּכֹ֖ל גְּב֣וּל מִצְרָ֑יִם כָּבֵ֣ד מְאֹ֔ד לְ֠פָנָיו לֹא־הָ֨יָה כֵ֤ן אַרְבֶּה֙ כָּמֹ֔הוּ וְאַחֲרָ֖יו לֹ֥א יִֽהְיֶה־כֵּֽן׃ ,vayyaʿal håʾarbeh ʿal kål-ʾeretṣ mitṣrayim vayyånaḥ bəkhōl gəvūl mitṣråyim kåvēdh məʾōdh ləfånåv lōʾ-håyåh khēn ʾarbeh kåmōhū vəʾaḥaråv lōʾ yihyeh-kēn ,"And the locusts went up over all the land of Egypt, and rested in all the coasts of Egypt: very grievous were they; before them there were no such locusts as they, neither after them shall be such."
Bo,Day 2,Exodus 10:15,וַיְכַ֞ס אֶת־עֵ֣ין כָּל־הָאָרֶץ֮ וַתֶּחְשַׁ֣ךְ הָאָרֶץ֒ וַיֹּ֜אכַל אֶת־כָּל־עֵ֣שֶׂב הָאָ֗רֶץ וְאֵת֙ כָּל־פְּרִ֣י הָעֵ֔ץ אֲשֶׁ֥ר הוֹתִ֖יר הַבָּרָ֑ד וְלֹא־נוֹתַ֨ר כָּל־יֶ֧רֶק בָּעֵ֛ץ וּבְעֵ֥שֶׂב הַשָּׂדֶ֖ה בְּכָל־אֶ֥רֶץ מִצְרָֽיִם׃ ,vaykhas ʾeth-ʿēn kål-håʾåretṣ vatteḥshakh håʾåretṣ vayyōʾkhal ʾeth-kål-ʿēsev håʾåretṣ vəʾēth kål-pərî håʿētṣ ʾasher hōthîr habbårådh vəlōʾ-nōthar kål-yereq båʿētṣ ūvəʿēsev hassådheh bəkhål-ʾeretṣ mitṣråyim ,"For they covered the face of the whole earth, so that the land was darkened; and they did eat every herb of the land, and all the fruit of the trees which the hail had left: and there remained not any green thing in the trees, or in the herbs of the field, through all the land of Egypt."
Bo,Day 2,Exodus 10:16,וַיְמַהֵ֣ר פַּרְעֹ֔ה לִקְרֹ֖א לְמֹשֶׁ֣ה וּֽלְאַהֲרֹ֑ן וַיֹּ֗אמֶר חָטָ֛אתִי לַיהוָ֥ה אֱלֹֽהֵיכֶ֖ם וְלָכֶֽם׃ ,vaymahēr parʿōh liqrōʾ ləmōsheh ūləʾaharōn vayyōʾmer ḥåṭåʾthî laʾdhōnåi ʾelōhēkhem vəlåkhem ,"Then Pharaoh called for Moses and Aaron in haste; and he said, I have sinned against the LORD your God, and against you."
Bo,Day 2,Exodus 10:17,וְעַתָּ֗ה שָׂ֣א נָ֤א חַטָּאתִי֙ אַ֣ךְ הַפַּ֔עַם וְהַעְתִּ֖ירוּ לַיהוָ֣ה אֱלֹהֵיכֶ֑ם וְיָסֵר֙ מֵֽעָלַ֔י רַ֖ק אֶת־הַמָּ֥וֶת הַזֶּֽה׃ ,vəʿattåh såʾ nåʾ ḥaṭṭåʾthî ʾakh happaʿam vəhaʿtîrū laʾdhōnåi ʾelōhēkhem vəyåsēr mēʿålai raq ʾeth-hammåveth hazzeh ,"Now therefore forgive, I pray thee, my sin only this once, and intreat the LORD your God, that he may take away from me this death only."
Bo,Day 2,Exodus 10:18,וַיֵּצֵ֖א מֵעִ֣ם פַּרְעֹ֑ה וַיֶּעְתַּ֖ר אֶל־יְהוָֽה׃ ,vayyētṣēʾ mēʿim parʿōh vayyeʿtar ʾel-ʾadhōnåi ,"And he went out from Pharaoh, and intreated the LORD."
Bo,Day 2,Exodus 10:19,וַיַּהֲפֹ֨ךְ יְהוָ֤ה רֽוּחַ־יָם֙ חָזָ֣ק מְאֹ֔ד וַיִּשָּׂא֙ אֶת־הָ֣אַרְבֶּ֔ה וַיִּתְקָעֵ֖הוּ יָ֣מָּה סּ֑וּף לֹ֤א נִשְׁאַר֙ אַרְבֶּ֣ה אֶחָ֔ד בְּכֹ֖ל גְּב֥וּל מִצְרָֽיִם׃ ,vayyahafōkh ʾadhōnåi rūaḥ-yåm ḥåzåq məʾōdh vayyissåʾ ʾeth-håʾarbeh vayyithqåʿēhū yåmmåh sūf lōʾ nishʾar ʾarbeh ʾeḥådh bəkhōl gəvūl mitṣråyim ,"And the LORD turned a mighty strong west wind, which took away the locusts, and cast them into the Red sea; there remained not one locust in all the coasts of Egypt."
Bo,Day 2,Exodus 10:20,וַיְחַזֵּ֥ק יְהוָ֖ה אֶת־לֵ֣ב פַּרְעֹ֑ה וְלֹ֥א שִׁלַּ֖ח אֶת־בְּנֵ֥י יִשְׂרָאֵֽל׃ ,vayḥazzēq ʾadhōnåi ʾeth-lēv parʿōh vəlōʾ shillaḥ ʾeth-bənē yisråʾēl ,"But the LORD hardened Pharaoh's heart, so that he would not let the children of Israel go."
Bo,Day 2,Exodus 10:21,וַיֹּ֨אמֶר יְהוָ֜ה אֶל־מֹשֶׁ֗ה נְטֵ֤ה יָֽדְךָ֙ עַל־הַשָּׁמַ֔יִם וִ֥יהִי חֹ֖שֶׁךְ עַל־אֶ֣רֶץ מִצְרָ֑יִם וְיָמֵ֖שׁ חֹֽשֶׁךְ׃ ,vayyōʾmer ʾadhōnåi ʾel-mōsheh nəṭēh yådhkhå ʿal-hasshåmayim vîhî ḥōshekh ʿal-ʾeretṣ mitṣråyim vəyåmēsh ḥōshekh ,"And the LORD said unto Moses, Stretch out thine hand toward heaven, that there may be darkness over the land of Egypt, even darkness which may be felt."
Bo,Day 2,Exodus 10:22,וַיֵּ֥ט מֹשֶׁ֛ה אֶת־יָד֖וֹ עַל־הַשָּׁמָ֑יִם וַיְהִ֧י חֹֽשֶׁךְ־אֲפֵלָ֛ה בְּכָל־אֶ֥רֶץ מִצְרַ֖יִם שְׁלֹ֥שֶׁת יָמִֽים׃ ,vayyēṭ mōsheh ʾeth-yådhō ʿal-hasshåmåyim vayhî ḥōshekh-ʾafēlåh bəkhål-ʾeretṣ mitṣrayim shəlōsheth yåmîm ,And Moses stretched forth his hand toward heaven; and there was a thick darkness in all the land of Egypt three days:
Bo,Day 2,Exodus 10:23,לֹֽא־רָא֞וּ אִ֣ישׁ אֶת־אָחִ֗יו וְלֹא־קָ֛מוּ אִ֥ישׁ מִתַּחְתָּ֖יו שְׁלֹ֣שֶׁת יָמִ֑ים וּֽלְכָל־בְּנֵ֧י יִשְׂרָאֵ֛ל הָ֥יָה א֖וֹר בְּמוֹשְׁבֹתָֽם׃ ,lōʾ-råʾū ʾîsh ʾeth-ʾåḥîv vəlōʾ-qåmū ʾîsh mittaḥtåv shəlōsheth yåmîm ūləkhål-bənē yisråʾēl håyåh ʾōr bəmōshəvōthåm-,"They saw not one another, neither rose any from his place for three days: but all the children of Israel had light in their dwellings."
Bo,Day 3,Exodus 10:24,וַיִּקְרָ֨א פַרְעֹ֜ה אֶל־מֹשֶׁ֗ה וַיֹּ֨אמֶר֙ לְכוּ֙ עִבְד֣וּ אֶת־יְהוָ֔ה רַ֛ק צֹאנְכֶ֥ם וּבְקַרְכֶ֖ם יֻצָּ֑ג גַּֽם־טַפְּכֶ֖ם יֵלֵ֥ךְ עִמָּכֶֽם׃ ,vayyiqråʾ farʿōh ʾel-mōsheh vayyōʾmer ləkhū ʿivdhū ʾeth-ʾadhōnåi raq tṣōʾnəkhem ūvəqarkhem yutṣṣågh gam-ṭappəkhem yēlēkh ʿimmåkhem ,"And Pharaoh called unto Moses, and said, Go ye, serve the LORD; only let your flocks and your herds be stayed: let your little ones also go with you."
Bo,Day 3,Exodus 10:25,וַיֹּ֣אמֶר מֹשֶׁ֔ה גַּם־אַתָּ֛ה תִּתֵּ֥ן בְּיָדֵ֖נוּ זְבָחִ֣ים וְעֹל֑וֹת וְעָשִׂ֖ינוּ לַיהוָ֥ה אֱלֹהֵֽינוּ׃ ,vayyōʾmer mōsheh gam-ʾattåh tittēn bəyådhēnū zəvåḥîm vəʿōlōth vəʿåsînū laʾdhōnåi ʾelōhēnū ,"And Moses said, Thou must give us also sacrifices and burnt offerings, that we may sacrifice unto the LORD our God."
Bo,Day 3,Exodus 10:26,וְגַם־מִקְנֵ֜נוּ יֵלֵ֣ךְ עִמָּ֗נוּ לֹ֤א תִשָּׁאֵר֙ פַּרְסָ֔ה כִּ֚י מִמֶּ֣נּוּ נִקַּ֔ח לַעֲבֹ֖ד אֶת־יְהוָ֣ה אֱלֹהֵ֑ינוּ וַאֲנַ֣חְנוּ לֹֽא־נֵדַ֗ע מַֽה־נַּעֲבֹד֙ אֶת־יְהוָ֔ה עַד־בֹּאֵ֖נוּ שָֽׁמָּה׃ ,vəgham-miqnēnū yēlēkh ʿimmånū lōʾ thisshåʾēr parsåh kî mimmennū niqqaḥ laʿavōdh ʾeth-ʾadhōnåi ʾelōhēnū vaʾanaḥnū lōʾ-nēdhaʿ mah-naʿavōdh ʾeth-ʾadhōnåi ʿadh-bōʾēnū shåmmåh-,"Our cattle also shall go with us; there shall not an hoof be left behind; for thereof must we take to serve the LORD our God; and we know not with what we must serve the LORD, until we come thither."
Bo,Day 3,Exodus 10:27,וַיְחַזֵּ֥ק יְהוָ֖ה אֶת־לֵ֣ב פַּרְעֹ֑ה וְלֹ֥א אָבָ֖ה לְשַׁלְּחָֽם׃ ,vayḥazzēq ʾadhōnåi ʾeth-lēv parʿōh vəlōʾ ʾåvåh ləshalləḥåm ,"But the LORD hardened Pharaoh's heart, and he would not let them go."
Bo,Day 3,Exodus 10:28,וַיֹּֽאמֶר־ל֥וֹ פַרְעֹ֖ה לֵ֣ךְ מֵעָלָ֑י הִשָּׁ֣מֶר לְךָ֗ אֶל־תֹּ֨סֶף֙ רְא֣וֹת פָּנַ֔י כִּ֗י בְּי֛וֹם רְאֹתְךָ֥ פָנַ֖י תָּמֽוּת׃ ,vayyōʾmer-lō farʿōh lēkh mēʿålåi hisshåmer ləkhå ʾel-tōsef rəʾōth pånai kî bəyōm rəʾōthəkhå fånai tåmūth-,"And Pharaoh said unto him, Get thee from me, take heed to thyself, see my face no more; for in that day thou seest my face thou shalt die."
Bo,Day 3,Exodus 10:29,וַיֹּ֥אמֶר מֹשֶׁ֖ה כֵּ֣ן דִּבַּ֑רְתָּ לֹא־אֹסִ֥ף ע֖וֹד רְא֥וֹת פָּנֶֽיךָ׃ ,vayyōʾmer mōsheh kēn dibbartå lōʾ-ʾōsif ʿōdh rəʾōth pånekhå ,"And Moses said, Thou hast spoken well, I will see thy face again no more."
Bo,Day 3,Exodus 11:1,וַיֹּ֨אמֶר יְהוָ֜ה אֶל־מֹשֶׁ֗ה ע֣וֹד נֶ֤גַע אֶחָד֙ אָבִ֤יא עַל־פַּרְעֹה֙ וְעַל־מִצְרַ֔יִם אַֽחֲרֵי־כֵ֕ן יְשַׁלַּ֥ח אֶתְכֶ֖ם מִזֶּ֑ה כְּשַׁ֨לְּח֔וֹ כָּלָ֕ה גָּרֵ֛שׁ יְגָרֵ֥שׁ אֶתְכֶ֖ם מִזֶּֽה׃ ,vayyōʾmer ʾadhōnåi ʾel-mōsheh ʿōdh neghaʿ ʾeḥådh ʾåvîʾ ʿal-parʿōh vəʿal-mitṣrayim ʾaḥarē-khēn yəshallaḥ ʾethkhem mizzeh kəshalləḥō kålåh gårēsh yəghårēsh ʾethkhem mizzeh ,"And the LORD said unto Moses, Yet will I bring one plague more upon Pharaoh, and upon Egypt; afterwards he will let you go hence: when he shall let you go, he shall surely thrust you out hence altogether."
Bo,Day 3,Exodus 11:2,דַּבֶּר־נָ֖א בְּאָזְנֵ֣י הָעָ֑ם וְיִשְׁאֲל֞וּ אִ֣ישׁ מֵאֵ֣ת רֵעֵ֗הוּ וְאִשָּׁה֙ מֵאֵ֣ת רְעוּתָ֔הּ כְּלֵי־כֶ֖סֶף וּכְלֵ֥י זָהָֽב׃ ,dabber-nåʾ bəʾåznē håʿåm vəyishʾalū ʾîsh mēʾēth rēʿēhū vəʾisshåh mēʾēth rəʿūthåhh kəlē-khesef ūkhəlē zåhåv-,"Speak now in the ears of the people, and let every man borrow of his neighbour, and every woman of her neighbour, jewels of silver, and jewels of gold."
Bo,Day 3,Exodus 11:3,וַיִּתֵּ֧ן יְהוָ֛ה אֶת־חֵ֥ן הָעָ֖ם בְּעֵינֵ֣י מִצְרָ֑יִם גַּ֣ם הָאִ֣ישׁ מֹשֶׁ֗ה גָּד֤וֹל מְאֹד֙ בְּאֶ֣רֶץ מִצְרַ֔יִם בְּעֵינֵ֥י עַבְדֵֽי־פַרְעֹ֖ה וּבְעֵינֵ֥י הָעָֽם׃ ,vayyittēn ʾadhōnåi ʾeth-ḥēn håʿåm bəʿēnē mitṣråyim gam håʾîsh mōsheh gådhōl məʾōdh bəʾeretṣ mitṣrayim bəʿēnē ʿavdhē-farʿōh ūvəʿēnē håʿåm ,"And the LORD gave the people favour in the sight of the Egyptians. Moreover the man Moses was very great in the land of Egypt, in the sight of Pharaoh's servants, and in the sight of the people."
Bo,Day 4,Exodus 11:4,וַיֹּ֣אמֶר מֹשֶׁ֔ה כֹּ֖ה אָמַ֣ר יְהוָ֑ה כַּחֲצֹ֣ת הַלַּ֔יְלָה אֲנִ֥י יוֹצֵ֖א בְּת֥וֹךְ מִצְרָֽיִם׃ ,vayyōʾmer mōsheh kōh ʾåmar ʾadhōnåi kaḥatṣōth hallaylåh ʾanî yōtṣēʾ bəthōkh mitṣråyim ,"And Moses said, Thus saith the LORD, About midnight will I go out into the midst of Egypt:"
Bo,Day 4,Exodus 11:5,וּמֵ֣ת כָּל־בְּכוֹר֮ בְּאֶ֣רֶץ מִצְרַיִם֒ מִבְּכ֤וֹר פַּרְעֹה֙ הַיֹּשֵׁ֣ב עַל־כִּסְא֔וֹ עַ֚ד בְּכ֣וֹר הַשִּׁפְחָ֔ה אֲשֶׁ֖ר אַחַ֣ר הָרֵחָ֑יִם וְכֹ֖ל בְּכ֥וֹר בְּהֵמָֽה׃ ,ūmēth kål-bəkhōr bəʾeretṣ mitṣrayim mibbəkhōr parʿōh hayyōshēv ʿal-kisʾō ʿadh bəkhōr hasshifḥåh ʾasher ʾaḥar hårēḥåyim vəkhōl bəkhōr bəhēmåh ,"And all the firstborn in the land of Egypt shall die, from the firstborn of Pharaoh that sitteth upon his throne, even unto the firstborn of the maidservant that is behind the mill; and all the firstborn of beasts."
Bo,Day 4,Exodus 11:6,וְהָֽיְתָ֛ה צְעָקָ֥ה גְדֹלָ֖ה בְּכָל־אֶ֣רֶץ מִצְרָ֑יִם אֲשֶׁ֤ר כָּמֹ֨הוּ֙ לֹ֣א נִהְיָ֔תָה וְכָמֹ֖הוּ לֹ֥א תֹסִֽף׃ ,vəhåythåh tṣəʿåqåh ghədhōlåh bəkhål-ʾeretṣ mitṣråyim ʾasher kåmōhū lōʾ nihyåthåh vəkhåmōhū lōʾ thōsif ,"And there shall be a great cry throughout all the land of Egypt, such as there was none like it, nor shall be like it any more."
Bo,Day 4,Exodus 11:7,וּלְכֹ֣ל בְּנֵ֣י יִשְׂרָאֵ֗ל לֹ֤א יֶֽחֱרַץ־כֶּ֨לֶב֙ לְשֹׁנ֔וֹ לְמֵאִ֖ישׁ וְעַד־בְּהֵמָ֑ה לְמַ֨עַן֙ תֵּֽדְע֔וּן אֲשֶׁר֙ יַפְלֶ֣ה יְהוָ֔ה בֵּ֥ין מִצְרַ֖יִם וּבֵ֥ין יִשְׂרָאֵֽל׃ ,ūləkhōl bənē yisråʾēl lōʾ yeḥeratṣ-kelev ləshōnō ləmēʾîsh vəʿadh-bəhēmåh ləmaʿan tēdhəʿūn ʾasher yafleh ʾadhōnåi bēn mitṣrayim ūvēn yisråʾēl ,"But against any of the children of Israel shall not a dog move his tongue, against man or beast: that ye may know how that the LORD doth put a difference between the Egyptians and Israel."
Bo,Day 4,Exodus 11:8,וְיָרְד֣וּ כָל־עֲבָדֶיךָ֩ אֵ֨לֶּה אֵלַ֜י וְהִשְׁתַּֽחֲוּוּ־לִ֣י לֵאמֹ֗ר צֵ֤א אַתָּה֙ וְכָל־הָעָ֣ם אֲשֶׁר־בְּרַגְלֶ֔יךָ וְאַחֲרֵי־כֵ֖ן אֵצֵ֑א וַיֵּצֵ֥א מֵֽעִם־פַּרְעֹ֖ה בָּחֳרִי־אָֽף׃ ,vəyårdhū khål-ʿavådhekhå ʾēlleh ʾēlai vəhishtaḥavvū-lî lēʾmōr tṣēʾ ʾattåh vəkhål-håʿåm ʾasher-bəraghlekhå vəʾaḥarē-khēn ʾētṣēʾ vayyētṣēʾ mēʿim-parʿōh båḥorî-ʾåf ,"And all these thy servants shall come down unto me, and bow down themselves unto me, saying, Get thee out, and all the people that follow thee: and after that I will go out. And he went out from Pharaoh in a great anger."
Bo,Day 4,Exodus 11:9,וַיֹּ֤אמֶר יְהוָה֙ אֶל־מֹשֶׁ֔ה לֹא־יִשְׁמַ֥ע אֲלֵיכֶ֖ם פַּרְעֹ֑ה לְמַ֛עַן רְב֥וֹת מוֹפְתַ֖י בְּאֶ֥רֶץ מִצְרָֽיִם׃ ,vayyōʾmer ʾadhōnåi ʾel-mōsheh lōʾ-yishmaʿ ʾalēkhem parʿōh ləmaʿan rəvōth mōfəthai bəʾeretṣ mitṣråyim ,"And the LORD said unto Moses, Pharaoh shall not hearken unto you; that my wonders may be multiplied in the land of Egypt."
Bo,Day 4,Exodus 11:10,וּמֹשֶׁ֣ה וְאַהֲרֹ֗ן עָשׂ֛וּ אֶת־כָּל־הַמֹּפְתִ֥ים הָאֵ֖לֶּה לִפְנֵ֣י פַרְעֹ֑ה וַיְחַזֵּ֤ק יְהוָה֙ אֶת־לֵ֣ב פַּרְעֹ֔ה וְלֹֽא־שִׁלַּ֥ח אֶת־בְּנֵֽי־יִשְׂרָאֵ֖ל מֵאַרְצֽוֹ׃ ,ūmōsheh vəʾaharōn ʿåsū ʾeth-kål-hammōfəthîm håʾēlleh lifnē farʿōh vayḥazzēq ʾadhōnåi ʾeth-lēv parʿōh vəlōʾ-shillaḥ ʾeth-bənē-yisråʾēl mēʾartṣō ,"And Moses and Aaron did all these wonders before Pharaoh: and the LORD hardened Pharaoh's heart, so that he would not let the children of Israel go out of his land."
Bo,Day 4,Exodus 12:1,וַיֹּ֤אמֶר יְהוָה֙ אֶל־מֹשֶׁ֣ה וְאֶֽל־אַהֲרֹ֔ן בְּאֶ֥רֶץ מִצְרַ֖יִם לֵאמֹֽר׃ ,vayyōʾmer ʾadhōnåi ʾel-mōsheh vəʾel-ʾaharōn bəʾeretṣ mitṣrayim lēʾmōr ,"And the LORD spake unto Moses and Aaron in the land of Egypt, saying,"
Bo,Day 4,Exodus 12:2,הַחֹ֧דֶשׁ הַזֶּ֛ה לָכֶ֖ם רֹ֣אשׁ חֳדָשִׁ֑ים רִאשׁ֥וֹן הוּא֙ לָכֶ֔ם לְחָדְשֵׁ֖י הַשָּׁנָֽה׃ ,haḥōdhesh hazzeh låkhem rōʾsh ḥodhåshîm riʾshōn hūʾ låkhem ləḥådhshē hasshånåh ,This month shall be unto you the beginning of months: it shall be the first month of the year to you.
Bo,Day 4,Exodus 12:3,דַּבְּר֗וּ אֶֽל־כָּל־עֲדַ֤ת יִשְׂרָאֵל֙ לֵאמֹ֔ר בֶּעָשֹׂ֖ר לַחֹ֣דֶשׁ הַזֶּ֑ה וְיִקְח֣וּ לָהֶ֗ם אִ֛ישׁ שֶׂ֥ה לְבֵית־אָבֹ֖ת שֶׂ֥ה לַבָּֽיִת׃ ,dabbərū ʾel-kål-ʿadhath yisråʾēl lēʾmōr beʿåsōr laḥōdhesh hazzeh vəyiqḥū låhem ʾîsh seh ləvēth-ʾåvōth seh labbåyith ,"Speak ye unto all the congregation of Israel, saying, In the tenth day of this month they shall take to them every man a lamb, according to the house of their fathers, a lamb for an house:"
Bo,Day 4,Exodus 12:4,וְאִם־יִמְעַ֣ט הַבַּיִת֮ מִהְיֹ֣ת מִשֶּׂה֒ וְלָקַ֣ח ה֗וּא וּשְׁכֵנ֛וֹ הַקָּרֹ֥ב אֶל־בֵּית֖וֹ בְּמִכְסַ֣ת נְפָשֹׁ֑ת אִ֚ישׁ לְפִ֣י אָכְל֔וֹ תָּכֹ֖סּוּ עַל־הַשֶּֽׂה׃ ,vəʾim-yimʿaṭ habbayith mihyōth misseh vəlåqaḥ hūʾ ūshəkhēnō haqqårōv ʾel-bēthō bəmikhsath nəfåshōth ʾîsh ləfî ʾåkhlō tåkhōssū ʿal-hasseh-,"And if the household be too little for the lamb, let him and his neighbour next unto his house take it according to the number of the souls; every man according to his eating shall make your count for the lamb."
Bo,Day 4,Exodus 12:5,שֶׂ֥ה תָמִ֛ים זָכָ֥ר בֶּן־שָׁנָ֖ה יִהְיֶ֣ה לָכֶ֑ם מִן־הַכְּבָשִׂ֥ים וּמִן־הָעִזִּ֖ים תִּקָּֽחוּ׃ ,seh thåmîm zåkhår ben-shånåh yihyeh låkhem min-hakkəvåsîm ūmin-håʿizzîm tiqqåḥū ,"Your lamb shall be without blemish, a male of the first year: ye shall take it out from the sheep, or from the goats:"
Bo,Day 4,Exodus 12:6,וְהָיָ֤ה לָכֶם֙ לְמִשְׁמֶ֔רֶת עַ֣ד אַרְבָּעָ֥ה עָשָׂ֛ר י֖וֹם לַחֹ֣דֶשׁ הַזֶּ֑ה וְשָׁחֲט֣וּ אֹת֗וֹ כֹּ֛ל קְהַ֥ל עֲדַֽת־יִשְׂרָאֵ֖ל בֵּ֥ין הָעַרְבָּֽיִם׃ ,vəhåyåh låkhem ləmishmereth ʿadh ʾarbåʿåh ʿåsår yōm laḥōdhesh hazzeh vəshåḥaṭū ʾōthō kōl qəhal ʿadhath-yisråʾēl bēn håʿarbåyim ,And ye shall keep it up until the fourteenth day of the same month: and the whole assembly of the congregation of Israel shall kill it in the evening.
Bo,Day 4,Exodus 12:7,וְלָֽקְחוּ֙ מִן־הַדָּ֔ם וְנָֽתְנ֛וּ עַל־שְׁתֵּ֥י הַמְּזוּזֹ֖ת וְעַל־הַמַּשְׁק֑וֹף עַ֚ל הַבָּ֣תִּ֔ים אֲשֶׁר־יֹאכְל֥וּ אֹת֖וֹ בָּהֶֽם׃ ,vəlåqḥū min-haddåm vənåthnū ʿal-shətē hamməzūzōth vəʿal-hammashqōf ʿal habbåttîm ʾasher-yōʾkhəlū ʾōthō båhem ,"And they shall take of the blood, and strike it on the two side posts and on the upper door post of the houses, wherein they shall eat it."
Bo,Day 4,Exodus 12:8,וְאָכְל֥וּ אֶת־הַבָּשָׂ֖ר בַּלַּ֣יְלָה הַזֶּ֑ה צְלִי־אֵ֣שׁ וּמַצּ֔וֹת עַל־מְרֹרִ֖ים יֹאכְלֻֽהוּ׃ ,vəʾåkhlū ʾeth-habbåsår ballaylåh hazzeh tṣəlî-ʾēsh ūmatṣṣōth ʿal-mərōrîm yōʾkhəluhū ,"And they shall eat the flesh in that night, roast with fire, and unleavened bread; and with bitter herbs they shall eat it."
Bo,Day 4,Exodus 12:9,אַל־תֹּאכְל֤וּ מִמֶּ֨נּוּ֙ נָ֔א וּבָשֵׁ֥ל מְבֻשָּׁ֖ל בַּמָּ֑יִם כִּ֣י אִם־צְלִי־אֵ֔שׁ רֹאשׁ֥וֹ עַל־כְּרָעָ֖יו וְעַל־קִרְבּֽוֹ׃ ,ʾal-tōʾkhəlū mimmennū nåʾ ūvåshēl məvusshål bammåyim kî ʾim-tṣəlî-ʾēsh rōʾshō ʿal-kəråʿåv vəʿal-qirbō-,"Eat not of it raw, nor sodden at all with water, but roast with fire; his head with his legs, and with the purtenance thereof."
Bo,Day 4,Exodus 12:10,וְלֹא־תוֹתִ֥ירוּ מִמֶּ֖נּוּ עַד־בֹּ֑קֶר וְהַנֹּתָ֥ר מִמֶּ֛נּוּ עַד־בֹּ֖קֶר בָּאֵ֥שׁ תִּשְׂרֹֽפוּ׃ ,vəlōʾ-thōthîrū mimmennū ʿadh-bōqer vəhannōthår mimmennū ʿadh-bōqer båʾēsh tisrōfū-,And ye shall let nothing of it remain until the morning; and that which remaineth of it until the morning ye shall burn with fire.
Bo,Day 4,Exodus 12:11,וְכָכָה֮ תֹּאכְל֣וּ אֹתוֹ֒ מָתְנֵיכֶ֣ם חֲגֻרִ֔ים נַֽעֲלֵיכֶם֙ בְּרַגְלֵיכֶ֔ם וּמַקֶּלְכֶ֖ם בְּיֶדְכֶ֑ם וַאֲכַלְתֶּ֤ם אֹתוֹ֙ בְּחִפָּז֔וֹן פֶּ֥סַח ה֖וּא לַיהוָֽה׃ ,vəkhåkhåh tōʾkhəlū ʾōthō måthnēkhem ḥaghurîm naʿalēkhem bəraghlēkhem ūmaqqelkhem bəyedhkhem vaʾakhaltem ʾōthō bəḥippåzōn pesaḥ hūʾ laʾdhōnåi ,"And thus shall ye eat it; with your loins girded, your shoes on your feet, and your staff in your hand; and ye shall eat it in haste: it is the LORD'S passover."
Bo,Day 4,Exodus 12:12,וְעָבַרְתִּ֣י בְאֶֽרֶץ־מִצְרַיִם֮ בַּלַּ֣יְלָה הַזֶּה֒ וְהִכֵּיתִ֤י כָל־בְּכוֹר֙ בְּאֶ֣רֶץ מִצְרַ֔יִם מֵאָדָ֖ם וְעַד־בְּהֵמָ֑ה וּבְכָל־אֱלֹהֵ֥י מִצְרַ֛יִם אֶֽעֱשֶׂ֥ה שְׁפָטִ֖ים אֲנִ֥י יְהוָֽה׃ ,vəʿåvartî vəʾeretṣ-mitṣrayim ballaylåh hazzeh vəhikkēthî khål-bəkhōr bəʾeretṣ mitṣrayim mēʾådhåm vəʿadh-bəhēmåh ūvəkhål-ʾelōhē mitṣrayim ʾeʿeseh shəfåṭîm ʾanî ʾadhōnåi ,"For I will pass through the land of Egypt this night, and will smite all the firstborn in the land of Egypt, both man and beast; and against all the gods of Egypt I will execute judgment: I am the LORD."
Bo,Day 4,Exodus 12:13,וְהָיָה֩ הַדָּ֨ם לָכֶ֜ם לְאֹ֗ת עַ֤ל הַבָּתִּים֙ אֲשֶׁ֣ר אַתֶּ֣ם שָׁ֔ם וְרָאִ֨יתִי֙ אֶת־הַדָּ֔ם וּפָסַחְתִּ֖י עֲלֵכֶ֑ם וְלֹֽא־יִֽהְיֶ֨ה בָכֶ֥ם נֶ֨גֶף֙ לְמַשְׁחִ֔ית בְּהַכֹּתִ֖י בְּאֶ֥רֶץ מִצְרָֽיִם׃ ,vəhåyåh haddåm låkhem ləʾōth ʿal habbåttîm ʾasher ʾattem shåm vəråʾîthî ʾeth-haddåm ūfåsaḥtî ʿalēkhem vəlōʾ-yihyeh våkhem neghef ləmashḥîth bəhakkōthî bəʾeretṣ mitṣråyim ,"And the blood shall be to you for a token upon the houses where ye are: and when I see the blood, I will pass over you, and the plague shall not be upon you to destroy you, when I smite the land of Egypt."
Bo,Day 4,Exodus 12:14,וְהָיָה֩ הַיּ֨וֹם הַזֶּ֤ה לָכֶם֙ לְזִכָּר֔וֹן וְחַגֹּתֶ֥ם אֹת֖וֹ חַ֣ג לַֽיהוָ֑ה לְדֹרֹ֣תֵיכֶ֔ם חֻקַּ֥ת עוֹלָ֖ם תְּחָגֻּֽהוּ׃ ,vəhåyåh hayyōm hazzeh låkhem ləzikkårōn vəḥaggōthem ʾōthō ḥagh laʾdhōnåi lədhōrōthēkhem ḥuqqath ʿōlåm təḥågguhū ,And this day shall be unto you for a memorial; and ye shall keep it a feast to the LORD throughout your generations; ye shall keep it a feast by an ordinance for ever.
Bo,Day 4,Exodus 12:15,שִׁבְעַ֤ת יָמִים֙ מַצּ֣וֹת תֹּאכֵ֔לוּ אַ֚ךְ בַּיּ֣וֹם הָרִאשׁ֔וֹן תַּשְׁבִּ֥יתוּ שְּׂאֹ֖ר מִבָּתֵּיכֶ֑ם כִּ֣י כָּל־אֹכֵ֣ל חָמֵ֗ץ וְנִכְרְתָ֞ה הַנֶּ֤פֶשׁ הַהִוא֙ מִיִּשְׂרָאֵ֔ל מִיּ֥וֹם הָרִאשֹׁ֖ן עַד־י֥וֹם הַשְּׁבִעִֽי׃ ,shivʿath yåmîm matṣṣōth tōʾkhēlū ʾakh bayyōm håriʾshōn tashbîthū səʾōr mibbåttēkhem kî kål-ʾōkhēl ḥåmētṣ vənikhrəthåh hannefesh hahivʾ miyyisråʾēl miyyōm håriʾshōn ʿadh-yōm hasshəviʿî ,"Seven days shall ye eat unleavened bread; even the first day ye shall put away leaven out of your houses: for whosoever eateth leavened bread from the first day until the seventh day, that soul shall be cut off from Israel."
Bo,Day 4,Exodus 12:16,וּבַיּ֤וֹם הָרִאשׁוֹן֙ מִקְרָא־קֹ֔דֶשׁ וּבַיּוֹם֙ הַשְּׁבִיעִ֔י מִקְרָא־קֹ֖דֶשׁ יִהְיֶ֣ה לָכֶ֑ם כָּל־מְלָאכָה֙ לֹא־יֵעָשֶׂ֣ה בָהֶ֔ם אַ֚ךְ אֲשֶׁ֣ר יֵאָכֵ֣ל לְכָל־נֶ֔פֶשׁ ה֥וּא לְבַדּ֖וֹ יֵעָשֶׂ֥ה לָכֶֽם׃ ,ūvayyōm håriʾshōn miqråʾ-qōdhesh ūvayyōm hasshəvîʿî miqråʾ-qōdhesh yihyeh låkhem kål-məlåʾkhåh lōʾ-yēʿåseh våhem ʾakh ʾasher yēʾåkhēl ləkhål-nefesh hūʾ ləvaddō yēʿåseh låkhem ,"And in the first day there shall be an holy convocation, and in the seventh day there shall be an holy convocation to you; no manner of work shall be done in them, save that which every man must eat, that only may be done of you."
Bo,Day 4,Exodus 12:17,וּשְׁמַרְתֶּם֮ אֶת־הַמַּצּוֹת֒ כִּ֗י בְּעֶ֨צֶם֙ הַיּ֣וֹם הַזֶּ֔ה הוֹצֵ֥אתִי אֶת־צִבְאוֹתֵיכֶ֖ם מֵאֶ֣רֶץ מִצְרָ֑יִם וּשְׁמַרְתֶּ֞ם אֶת־הַיּ֥וֹם הַזֶּ֛ה לְדֹרֹתֵיכֶ֖ם חֻקַּ֥ת עוֹלָֽם׃ ,ūshəmartem ʾeth-hammatṣṣōth kî bəʿetṣem hayyōm hazzeh hōtṣēʾthî ʾeth-tṣivʾōthēkhem mēʾeretṣ mitṣråyim ūshəmartem ʾeth-hayyōm hazzeh lədhōrōthēkhem ḥuqqath ʿōlåm ,And ye shall observe the feast of unleavened bread; for in this selfsame day have I brought your armies out of the land of Egypt: therefore shall ye observe this day in your generations by an ordinance for ever.
Bo,Day 4,Exodus 12:18,בָּרִאשֹׁ֡ן בְּאַרְבָּעָה֩ עָשָׂ֨ר י֤וֹם לַחֹ֨דֶשׁ֙ בָּעֶ֔רֶב תֹּאכְל֖וּ מַצֹּ֑ת עַ֠ד י֣וֹם הָאֶחָ֧ד וְעֶשְׂרִ֛ים לַחֹ֖דֶשׁ בָּעָֽרֶב׃ ,båriʾshōn bəʾarbåʿåh ʿåsår yōm laḥōdhesh båʿerev tōʾkhəlū matṣṣōth ʿadh yōm håʾeḥådh vəʿesrîm laḥōdhesh båʿårev ,"In the first month, on the fourteenth day of the month at even, ye shall eat unleavened bread, until the one and twentieth day of the month at even."
Bo,Day 4,Exodus 12:19,שִׁבְעַ֣ת יָמִ֔ים שְׂאֹ֕ר לֹ֥א יִמָּצֵ֖א בְּבָתֵּיכֶ֑ם כִּ֣י כָּל־אֹכֵ֣ל מַחְמֶ֗צֶת וְנִכְרְתָ֞ה הַנֶּ֤פֶשׁ הַהִוא֙ מֵעֲדַ֣ת יִשְׂרָאֵ֔ל בַּגֵּ֖ר וּבְאֶזְרַ֥ח הָאָֽרֶץ׃ ,shivʿath yåmîm səʾōr lōʾ yimmåtṣēʾ bəvåttēkhem kî kål-ʾōkhēl maḥmetṣeth vənikhrəthåh hannefesh hahivʾ mēʿadhath yisråʾēl baggēr ūvəʾezraḥ håʾåretṣ ,"Seven days shall there be no leaven found in your houses: for whosoever eateth that which is leavened, even that soul shall be cut off from the congregation of Israel, whether he be a stranger, or born in the land."
Bo,Day 4,Exodus 12:20,כָּל־מַחְמֶ֖צֶת לֹ֣א תֹאכֵ֑לוּ בְּכֹל֙ מוֹשְׁבֹ֣תֵיכֶ֔ם תֹּאכְל֖וּ מַצּֽוֹת׃ ,kål-maḥmetṣeth lōʾ thōʾkhēlū bəkhōl mōshəvōthēkhem tōʾkhəlū matṣṣōth-,Ye shall eat nothing leavened; in all your habitations shall ye eat unleavened bread.
Bo,Day 5,Exodus 12:21,וַיִּקְרָ֥א מֹשֶׁ֛ה לְכָל־זִקְנֵ֥י יִשְׂרָאֵ֖ל וַיֹּ֣אמֶר אֲלֵהֶ֑ם מִֽשְׁכ֗וּ וּקְח֨וּ לָכֶ֥ם צֹ֛אן לְמִשְׁפְּחֹתֵיכֶ֖ם וְשַׁחֲט֥וּ הַפָּֽסַח׃ ,vayyiqråʾ mōsheh ləkhål-ziqnē yisråʾēl vayyōʾmer ʾalēhem mishkhū ūqəḥū låkhem tṣōʾn ləmishpəḥōthēkhem vəshaḥaṭū happåsaḥ ,"Then Moses called for all the elders of Israel, and said unto them, Draw out and take you a lamb according to your families, and kill the passover."
Bo,Day 5,Exodus 12:22,וּלְקַחְתֶּ֞ם אֲגֻדַּ֣ת אֵז֗וֹב וּטְבַלְתֶּם֮ בַּדָּ֣ם אֲשֶׁר־בַּסַּף֒ וְהִגַּעְתֶּ֤ם אֶל־הַמַּשְׁקוֹף֙ וְאֶל־שְׁתֵּ֣י הַמְּזוּזֹ֔ת מִן־הַדָּ֖ם אֲשֶׁ֣ר בַּסָּ֑ף וְאַתֶּ֗ם לֹ֥א תֵצְא֛וּ אִ֥ישׁ מִפֶּֽתַח־בֵּית֖וֹ עַד־בֹּֽקֶר׃ ,ūləqaḥtem ʾaghuddath ʾēzōv ūṭəvaltem baddåm ʾasher-bassaf vəhiggaʿtem ʾel-hammashqōf vəʾel-shətē hamməzūzōth min-haddåm ʾasher bassåf vəʾattem lōʾ thētṣəʾū ʾîsh mippethaḥ-bēthō ʿadh-bōqer ,"And ye shall take a bunch of hyssop, and dip it in the blood that is in the bason, and strike the lintel and the two side posts with the blood that is in the bason; and none of you shall go out at the door of his house until the morning."
Bo,Day 5,Exodus 12:23,וְעָבַ֣ר יְהוָה֮ לִנְגֹּ֣ף אֶת־מִצְרַיִם֒ וְרָאָ֤ה אֶת־הַדָּם֙ עַל־הַמַּשְׁק֔וֹף וְעַ֖ל שְׁתֵּ֣י הַמְּזוּזֹ֑ת וּפָסַ֤ח יְהוָה֙ עַל־הַפֶּ֔תַח וְלֹ֤א יִתֵּן֙ הַמַּשְׁחִ֔ית לָבֹ֥א אֶל־בָּתֵּיכֶ֖ם לִנְגֹּֽף׃ ,vəʿåvar ʾadhōnåi lingōf ʾeth-mitṣrayim vəråʾåh ʾeth-haddåm ʿal-hammashqōf vəʿal shətē hamməzūzōth ūfåsaḥ ʾadhōnåi ʿal-happethaḥ vəlōʾ yittēn hammashḥîth låvōʾ ʾel-båttēkhem lingōf ,"For the LORD will pass through to smite the Egyptians; and when he seeth the blood upon the lintel, and on the two side posts, the LORD will pass over the door, and will not suffer the destroyer to come in unto your houses to smite you."
Bo,Day 5,Exodus 12:24,וּשְׁמַרְתֶּ֖ם אֶת־הַדָּבָ֣ר הַזֶּ֑ה לְחָק־לְךָ֥ וּלְבָנֶ֖יךָ עַד־עוֹלָֽם׃ ,ūshəmartem ʾeth-haddåvår hazzeh ləḥåq-ləkhå ūləvånekhå ʿadh-ʿōlåm ,And ye shall observe this thing for an ordinance to thee and to thy sons for ever.
Bo,Day 5,Exodus 12:25,וְהָיָ֞ה כִּֽי־תָבֹ֣אוּ אֶל־הָאָ֗רֶץ אֲשֶׁ֨ר יִתֵּ֧ן יְהוָ֛ה לָכֶ֖ם כַּאֲשֶׁ֣ר דִּבֵּ֑ר וּשְׁמַרְתֶּ֖ם אֶת־הָעֲבֹדָ֥ה הַזֹּֽאת׃ ,vəhåyåh kî-thåvōʾū ʾel-håʾåretṣ ʾasher yittēn ʾadhōnåi låkhem kaʾasher dibbēr ūshəmartem ʾeth-håʿavōdhåh hazzōʾth ,"And it shall come to pass, when ye be come to the land which the LORD will give you, according as he hath promised, that ye shall keep this service."
Bo,Day 5,Exodus 12:26,וְהָיָ֕ה כִּֽי־יֹאמְר֥וּ אֲלֵיכֶ֖ם בְּנֵיכֶ֑ם מָ֛ה הָעֲבֹדָ֥ה הַזֹּ֖את לָכֶֽם׃ ,vəhåyåh kî-yōʾmərū ʾalēkhem bənēkhem måh håʿavōdhåh hazzōʾth låkhem ,"And it shall come to pass, when your children shall say unto you, What mean ye by this service?"
Bo,Day 5,Exodus 12:27,וַאֲמַרְתֶּ֡ם זֶֽבַח־פֶּ֨סַח ה֜וּא לַֽיהוָ֗ה אֲשֶׁ֣ר פָּ֠סַח עַל־בָּתֵּ֤י בְנֵֽי־יִשְׂרָאֵל֙ בְּמִצְרַ֔יִם בְּנָגְפּ֥וֹ אֶת־מִצְרַ֖יִם וְאֶת־בָּתֵּ֣ינוּ הִצִּ֑יל וַיִּקֹּ֥ד הָעָ֖ם וַיִּֽשְׁתַּחֲוּֽוּ׃ ,vaʾamartem zevaḥ-pesaḥ hūʾ laʾdhōnåi ʾasher påsaḥ ʿal-båttē vənē-yisråʾēl bəmitṣrayim bənåghpō ʾeth-mitṣrayim vəʾeth-båttēnū hitṣṣîl vayyiqqōdh håʿåm vayyishtaḥavvū ,"That ye shall say, It is the sacrifice of the LORD'S passover, who passed over the houses of the children of Israel in Egypt, when he smote the Egyptians, and delivered our houses. And the people bowed the head and worshipped."
Bo,Day 5,Exodus 12:28,וַיֵּלְכ֥וּ וַיַּֽעֲשׂ֖וּ בְּנֵ֣י יִשְׂרָאֵ֑ל כַּאֲשֶׁ֨ר צִוָּ֧ה יְהוָ֛ה אֶת־מֹשֶׁ֥ה וְאַהֲרֹ֖ן כֵּ֥ן עָשֽׂוּ׃ ,vayyēləkhū vayyaʿasū bənē yisråʾēl kaʾasher tṣivvåh ʾadhōnåi ʾeth-mōsheh vəʾaharōn kēn ʿåsū ,"And the children of Israel went away, and did as the LORD had commanded Moses and Aaron, so did they."
Bo,Day 6,Exodus 12:29,וַיְהִ֣י בַּחֲצִ֣י הַלַּ֗יְלָה וַֽיהוָה֮ הִכָּ֣ה כָל־בְּכוֹר֮ בְּאֶ֣רֶץ מִצְרַיִם֒ מִבְּכֹ֤ר פַּרְעֹה֙ הַיֹּשֵׁ֣ב עַל־כִּסְא֔וֹ עַ֚ד בְּכ֣וֹר הַשְּׁבִ֔י אֲשֶׁ֖ר בְּבֵ֣ית הַבּ֑וֹר וְכֹ֖ל בְּכ֥וֹר בְּהֵמָֽה׃ ,vayhî baḥatṣî hallaylåh vaʾdhōnåi hikkåh khål-bəkhōr bəʾeretṣ mitṣrayim mibbəkhōr parʿōh hayyōshēv ʿal-kisʾō ʿadh bəkhōr hasshəvî ʾasher bəvēth habbōr vəkhōl bəkhōr bəhēmåh ,"And it came to pass, that at midnight the LORD smote all the firstborn in the land of Egypt, from the firstborn of Pharaoh that sat on his throne unto the firstborn of the captive that was in the dungeon; and all the firstborn of cattle."
Bo,Day 6,Exodus 12:30,וַיָּ֨קָם פַּרְעֹ֜ה לַ֗יְלָה ה֤וּא וְכָל־עֲבָדָיו֙ וְכָל־מִצְרַ֔יִם וַתְּהִ֛י צְעָקָ֥ה גְדֹלָ֖ה בְּמִצְרָ֑יִם כִּֽי־אֵ֣ין בַּ֔יִת אֲשֶׁ֥ר אֵֽין־שָׁ֖ם מֵֽת׃ ,vayyåqåm parʿōh laylåh hūʾ vəkhål-ʿavådhåv vəkhål-mitṣrayim vattəhî tṣəʿåqåh ghədhōlåh bəmitṣråyim kî-ʾēn bayith ʾasher ʾēn-shåm mēth ,"And Pharaoh rose up in the night, he, and all his servants, and all the Egyptians; and there was a great cry in Egypt; for there was not a house where there was not one dead."
Bo,Day 6,Exodus 12:31,וַיִּקְרָא֩ לְמֹשֶׁ֨ה וּֽלְאַהֲרֹ֜ן לַ֗יְלָה וַיֹּ֨אמֶר֙ ק֤וּמוּ צְּאוּ֙ מִתּ֣וֹךְ עַמִּ֔י גַּם־אַתֶּ֖ם גַּם־בְּנֵ֣י יִשְׂרָאֵ֑ל וּלְכ֛וּ עִבְד֥וּ אֶת־יְהוָ֖ה כְּדַבֶּרְכֶֽם׃ ,vayyiqråʾ ləmōsheh ūləʾaharōn laylåh vayyōʾmer qūmū tṣəʾū mittōkh ʿammî gam-ʾattem gam-bənē yisråʾēl ūləkhū ʿivdhū ʾeth-ʾadhōnåi kədhabberkhem ,"And he called for Moses and Aaron by night, and said, Rise up, and get you forth from among my people, both ye and the children of Israel; and go, serve the LORD, as ye have said."
Bo,Day 6,Exodus 12:32,גַּם־צֹאנְכֶ֨ם גַּם־בְּקַרְכֶ֥ם קְח֛וּ כַּאֲשֶׁ֥ר דִּבַּרְתֶּ֖ם וָלֵ֑כוּ וּבֵֽרַכְתֶּ֖ם גַּם־אֹתִֽי׃ ,gam-tṣōʾnəkhem gam-bəqarkhem qəḥū kaʾasher dibbartem vålēkhū ūvērakhtem gam-ʾōthî-,"Also take your flocks and your herds, as ye have said, and be gone; and bless me also."
Bo,Day 6,Exodus 12:33,וַתֶּחֱזַ֤ק מִצְרַ֨יִם֙ עַל־הָעָ֔ם לְמַהֵ֖ר לְשַׁלְּחָ֣ם מִן־הָאָ֑רֶץ כִּ֥י אָמְר֖וּ כֻּלָּ֥נוּ מֵתִֽים׃ ,vatteḥezaq mitṣrayim ʿal-håʿåm ləmahēr ləshalləḥåm min-håʾåretṣ kî ʾåmrū kullånū mēthîm ,"And the Egyptians were urgent upon the people, that they might send them out of the land in haste; for they said, We be all dead men."
Bo,Day 6,Exodus 12:34,וַיִּשָּׂ֥א הָעָ֛ם אֶת־בְּצֵק֖וֹ טֶ֣רֶם יֶחְמָ֑ץ מִשְׁאֲרֹתָ֛ם צְרֻרֹ֥ת בְּשִׂמְלֹתָ֖ם עַל־שִׁכְמָֽם׃ ,vayyissåʾ håʿåm ʾeth-bətṣēqō ṭerem yeḥmåtṣ mishʾarōthåm tṣərurōth bəsimlōthåm ʿal-shikhmåm ,"And the people took their dough before it was leavened, their kneadingtroughs being bound up in their clothes upon their shoulders."
Bo,Day 6,Exodus 12:35,וּבְנֵי־יִשְׂרָאֵ֥ל עָשׂ֖וּ כִּדְבַ֣ר מֹשֶׁ֑ה וַֽיִּשְׁאֲלוּ֙ מִמִּצְרַ֔יִם כְּלֵי־כֶ֛סֶף וּכְלֵ֥י זָהָ֖ב וּשְׂמָלֹֽת׃ ,ūvənē-yisråʾēl ʿåsū kidhvar mōsheh vayyishʾalū mimmitṣrayim kəlē-khesef ūkhəlē zåhåv ūsəmålōth-,"And the children of Israel did according to the word of Moses; and they borrowed of the Egyptians jewels of silver, and jewels of gold, and raiment:"
Bo,Day 6,Exodus 12:36,וַֽיהוָ֞ה נָתַ֨ן אֶת־חֵ֥ן הָעָ֛ם בְּעֵינֵ֥י מִצְרַ֖יִם וַיַּשְׁאִל֑וּם וַֽיְנַצְּל֖וּ אֶת־מִצְרָֽיִם׃ ,vaʾdhōnåi nåthan ʾeth-ḥēn håʿåm bəʿēnē mitṣrayim vayyashʾilūm vaynatṣṣəlū ʾeth-mitṣråyim ,"And the LORD gave the people favour in the sight of the Egyptians, so that they lent unto them such things as they required. And they spoiled the Egyptians."
Bo,Day 6,Exodus 12:37,וַיִּסְע֧וּ בְנֵֽי־יִשְׂרָאֵ֛ל מֵרַעְמְסֵ֖ס סֻכֹּ֑תָה כְּשֵׁשׁ־מֵא֨וֹת אֶ֧לֶף רַגְלִ֛י הַגְּבָרִ֖ים לְבַ֥ד מִטָּֽף׃ ,vayyisʿū vənē-yisråʾēl mēraʿməsēs sukkōthåh kəshēsh-mēʾōth ʾelef raghlî haggəvårîm ləvadh miṭṭåf ,"And the children of Israel journeyed from Rameses to Succoth, about six hundred thousand on foot that were men, beside children."
Bo,Day 6,Exodus 12:38,וְגַם־עֵ֥רֶב רַ֖ב עָלָ֣ה אִתָּ֑ם וְצֹ֣אן וּבָקָ֔ר מִקְנֶ֖ה כָּבֵ֥ד מְאֹֽד׃ ,vəgham-ʿērev rav ʿålåh ʾittåm vətṣōʾn ūvåqår miqneh kåvēdh məʾōdh-,"And a mixed multitude went up also with them; and flocks, and herds, even very much cattle."
Bo,Day 6,Exodus 12:39,וַיֹּאפ֨וּ אֶת־הַבָּצֵ֜ק אֲשֶׁ֨ר הוֹצִ֧יאוּ מִמִּצְרַ֛יִם עֻגֹ֥ת מַצּ֖וֹת כִּ֣י לֹ֣א חָמֵ֑ץ כִּֽי־גֹרְשׁ֣וּ מִמִּצְרַ֗יִם וְלֹ֤א יָֽכְלוּ֙ לְהִתְמַהְמֵ֔הַּ וְגַם־צֵדָ֖ה לֹא־עָשׂ֥וּ לָהֶֽם׃ ,vayyōʾfū ʾeth-habbåtṣēq ʾasher hōtṣîʾū mimmitṣrayim ʿughōth matṣṣōth kî lōʾ ḥåmētṣ kî-ghōrəshū mimmitṣrayim vəlōʾ yåkhlū ləhithmahmēhha vəgham-tṣēdhåh lōʾ-ʿåsū låhem ,"And they baked unleavened cakes of the dough which they brought forth out of Egypt, for it was not leavened; because they were thrust out of Egypt, and could not tarry, neither had they prepared for themselves any victual."
Bo,Day 6,Exodus 12:40,וּמוֹשַׁב֙ בְּנֵ֣י יִשְׂרָאֵ֔ל אֲשֶׁ֥ר יָשְׁב֖וּ בְּמִצְרָ֑יִם שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָֽה׃ ,ūmōshav bənē yisråʾēl ʾasher yåshvū bəmitṣråyim shəlōshîm shånåh vəʾarbaʿ mēʾōth shånåh ,"Now the sojourning of the children of Israel, who dwelt in Egypt, was four hundred and thirty years."
Bo,Day 6,Exodus 12:41,וַיְהִ֗י מִקֵּץ֙ שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָ֑ה וַיְהִ֗י בְּעֶ֨צֶם֙ הַיּ֣וֹם הַזֶּ֔ה יָֽצְא֛וּ כָּל־צִבְא֥וֹת יְהוָ֖ה מֵאֶ֥רֶץ מִצְרָֽיִם׃ ,vayhî miqqētṣ shəlōshîm shånåh vəʾarbaʿ mēʾōth shånåh vayhî bəʿetṣem hayyōm hazzeh yåtṣʾū kål-tṣivʾōth ʾadhōnåi mēʾeretṣ mitṣråyim ,"And it came to pass at the end of the four hundred and thirty years, even the selfsame day it came to pass, that all the hosts of the LORD went out from the land of Egypt."
Bo,Day 6,Exodus 12:42,לֵ֣יל שִׁמֻּרִ֥ים הוּא֙ לַֽיהוָ֔ה לְהוֹצִיאָ֖ם מֵאֶ֣רֶץ מִצְרָ֑יִם הֽוּא־הַלַּ֤יְלָה הַזֶּה֙ לַֽיהוָ֔ה שִׁמֻּרִ֛ים לְכָל־בְּנֵ֥י יִשְׂרָאֵ֖ל לְדֹרֹתָֽם׃ ,lēl shimmurîm hūʾ laʾdhōnåi ləhōtṣîʾåm mēʾeretṣ mitṣråyim hūʾ-hallaylåh hazzeh laʾdhōnåi shimmurîm ləkhål-bənē yisråʾēl lədhōrōthåm ,It is a night to be much observed unto the LORD for bringing them out from the land of Egypt: this is that night of the LORD to be observed of all the children of Israel in their generations.
Bo,Day 6,Exodus 12:43,וַיֹּ֤אמֶר יְהוָה֙ אֶל־מֹשֶׁ֣ה וְאַהֲרֹ֔ן זֹ֖את חֻקַּ֣ת הַפָּ֑סַח כָּל־בֶּן־נֵכָ֖ר לֹא־יֹ֥אכַל בּֽוֹ׃ ,vayyōʾmer ʾadhōnåi ʾel-mōsheh vəʾaharōn zōʾth ḥuqqath happåsaḥ kål-ben-nēkhår lōʾ-yōʾkhal bō ,"And the LORD said unto Moses and Aaron, This is the ordinance of the passover: There shall no stranger eat thereof:"
Bo,Day 6,Exodus 12:44,וְכָל־עֶ֥בֶד אִ֖ישׁ מִקְנַת־כָּ֑סֶף וּמַלְתָּ֣ה אֹת֔וֹ אָ֖ז יֹ֥אכַל בּֽוֹ׃ ,vəkhål-ʿevedh ʾîsh miqnath-kåsef ūmaltåh ʾōthō ʾåz yōʾkhal bō-,"But every man's servant that is bought for money, when thou hast circumcised him, then shall he eat thereof."
Bo,Day 6,Exodus 12:45,תּוֹשָׁ֥ב וְשָׂכִ֖יר לֹא־יֹ֥אכַל־בּֽוֹ׃ ,tōshåv vəsåkhîr lōʾ-yōʾkhal-bō ,A foreigner and an hired servant shall not eat thereof.
Bo,Day 6,Exodus 12:46,בְּבַ֤יִת אֶחָד֙ יֵאָכֵ֔ל לֹא־תוֹצִ֧יא מִן־הַבַּ֛יִת מִן־הַבָּשָׂ֖ר ח֑וּצָה וְעֶ֖צֶם לֹ֥א תִשְׁבְּרוּ־בֽוֹ׃ ,bəvayith ʾeḥådh yēʾåkhēl lōʾ-thōtṣîʾ min-habbayith min-habbåsår ḥūtṣåh vəʿetṣem lōʾ thishbərū-vō ,In one house shall it be eaten; thou shalt not carry forth ought of the flesh abroad out of the house; neither shall ye break a bone thereof.
Bo,Day 6,Exodus 12:47,כָּל־עֲדַ֥ת יִשְׂרָאֵ֖ל יַעֲשׂ֥וּ אֹתֽוֹ׃ ,kål-ʿadhath yisråʾēl yaʿasū ʾōthō-,All the congregation of Israel shall keep it.
Bo,Day 6,Exodus 12:48,וְכִֽי־יָג֨וּר אִתְּךָ֜ גֵּ֗ר וְעָ֣שָׂה פֶסַח֮ לַיהוָה֒ הִמּ֧וֹל ל֣וֹ כָל־זָכָ֗ר וְאָז֙ יִקְרַ֣ב לַעֲשֹׂת֔וֹ וְהָיָ֖ה כְּאֶזְרַ֣ח הָאָ֑רֶץ וְכָל־עָרֵ֖ל לֹֽא־יֹ֥אכַל בּֽוֹ׃ ,vəkhî-yåghūr ʾittəkhå gēr vəʿåsåh fesaḥ laʾdhōnåi himmōl lō khål-zåkhår vəʾåz yiqrav laʿasōthō vəhåyåh kəʾezraḥ håʾåretṣ vəkhål-ʿårēl lōʾ-yōʾkhal bō-,"And when a stranger shall sojourn with thee, and will keep the passover to the LORD, let all his males be circumcised, and then let him come near and keep it; and he shall be as one that is born in the land: for no uncircumcised person shall eat thereof."
Bo,Day 6,Exodus 12:49,תּוֹרָ֣ה אַחַ֔ת יִהְיֶ֖ה לָֽאֶזְרָ֑ח וְלַגֵּ֖ר הַגָּ֥ר בְּתוֹכְכֶֽם׃ ,tōråh ʾaḥath yihyeh låʾezråḥ vəlaggēr haggår bəthōkhəkhem ,"One law shall be to him that is homeborn, and unto the stranger that sojourneth among you."
Bo,Day 6,Exodus 12:50,וַיַּֽעֲשׂ֖וּ כָּל־בְּנֵ֣י יִשְׂרָאֵ֑ל כַּאֲשֶׁ֨ר צִוָּ֧ה יְהוָ֛ה אֶת־מֹשֶׁ֥ה וְאֶֽת־אַהֲרֹ֖ן כֵּ֥ן עָשֽׂוּ׃ ,vayyaʿasū kål-bənē yisråʾēl kaʾasher tṣivvåh ʾadhōnåi ʾeth-mōsheh vəʾeth-ʾaharōn kēn ʿåsū ,"Thus did all the children of Israel; as the LORD commanded Moses and Aaron, so did they."
Bo,Day 6,Exodus 12:51,וַיְהִ֕י בְּעֶ֖צֶם הַיּ֣וֹם הַזֶּ֑ה הוֹצִ֨יא יְהוָ֜ה אֶת־בְּנֵ֧י יִשְׂרָאֵ֛ל מֵאֶ֥רֶץ מִצְרַ֖יִם עַל־צִבְאֹתָֽם׃ ,vayhî bəʿetṣem hayyōm hazzeh hōtṣîʾ ʾadhōnåi ʾeth-bənē yisråʾēl mēʾeretṣ mitṣrayim ʿal-tṣivʾōthåm ,"And it came to pass the selfsame day, that the LORD did bring the children of Israel out of the land of Egypt by their armies."
Bo,Day 7,Exodus 13:1,וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ ,vaydhabbēr ʾadhōnåi ʾel-mōsheh lēʾmōr ,"And the LORD spake unto Moses, saying,"
Bo,Day 7,Exodus 13:2,קַדֶּשׁ־לִ֨י כָל־בְּכ֜וֹר פֶּ֤טֶר כָּל־רֶ֨חֶם֙ בִּבְנֵ֣י יִשְׂרָאֵ֔ל בָּאָדָ֖ם וּבַבְּהֵמָ֑ה לִ֖י הֽוּא׃ ,qaddesh-lî khål-bəkhōr peṭer kål-reḥem bivnē yisråʾēl båʾådhåm ūvabbəhēmåh lî hūʾ-,"Sanctify unto me all the firstborn, whatsoever openeth the womb among the children of Israel, both of man and of beast: it is mine."
Bo,Day 7,Exodus 13:3,וַיֹּ֨אמֶר מֹשֶׁ֜ה אֶל־הָעָ֗ם זָכ֞וֹר אֶת־הַיּ֤וֹם הַזֶּה֙ אֲשֶׁ֨ר יְצָאתֶ֤ם מִמִּצְרַ֨יִם֙ מִבֵּ֣ית עֲבָדִ֔ים כִּ֚י בְּחֹ֣זֶק יָ֔ד הוֹצִ֧יא יְהֹוָ֛ה אֶתְכֶ֖ם מִזֶּ֑ה וְלֹ֥א יֵאָכֵ֖ל חָמֵֽץ׃ ,vayyōʾmer mōsheh ʾel-håʿåm zåkhōr ʾeth-hayyōm hazzeh ʾasher yətṣåʾthem mimmitṣrayim mibbēth ʿavådhîm kî bəḥōzeq yådh hōtṣîʾ ʾadhōnåi ʾethkhem mizzeh vəlōʾ yēʾåkhēl ḥåmētṣ ,"And Moses said unto the people, Remember this day, in which ye came out from Egypt, out of the house of bondage; for by strength of hand the LORD brought you out from this place: there shall no leavened bread be eaten."
Bo,Day 7,Exodus 13:4,הַיּ֖וֹם אַתֶּ֣ם יֹצְאִ֑ים בְּחֹ֖דֶשׁ הָאָבִֽיב׃ ,hayyōm ʾattem yōtṣəʾîm bəḥōdhesh håʾåvîv ,This day came ye out in the month Abib.
Bo,Day 7,Exodus 13:5,וְהָיָ֣ה כִֽי־יְבִֽיאֲךָ֣ יְהוָ֡ה אֶל־אֶ֣רֶץ הַֽ֠כְּנַעֲנִי וְהַחִתִּ֨י וְהָאֱמֹרִ֜י וְהַחִוִּ֣י וְהַיְבוּסִ֗י אֲשֶׁ֨ר נִשְׁבַּ֤ע לַאֲבֹתֶ֨יךָ֙ לָ֣תֶת לָ֔ךְ אֶ֛רֶץ זָבַ֥ת חָלָ֖ב וּדְבָ֑שׁ וְעָבַדְתָּ֛ אֶת־הָעֲבֹדָ֥ה הַזֹּ֖את בַּחֹ֥דֶשׁ הַזֶּֽה׃ ,vəhåyåh khî-yəvîʾakhå ʾadhōnåi ʾel-ʾeretṣ hakkənaʿanî vəhaḥittî vəhåʾemōrî vəhaḥivvî vəhayvūsî ʾasher nishbaʿ laʾavōthekhå låtheth låkh ʾeretṣ zåvath ḥålåv ūdhəvåsh vəʿåvadhtå ʾeth-håʿavōdhåh hazzōʾth baḥōdhesh hazzeh ,"And it shall be when the LORD shall bring thee into the land of the Canaanites, and the Hittites, and the Amorites, and the Hivites, and the Jebusites, which he sware unto thy fathers to give thee, a land flowing with milk and honey, that thou shalt keep this service in this month."
Bo,Day 7,Exodus 13:6,שִׁבְעַ֥ת יָמִ֖ים תֹּאכַ֣ל מַצֹּ֑ת וּבַיּוֹם֙ הַשְּׁבִיעִ֔י חַ֖ג לַיהוָֽה׃ ,shivʿath yåmîm tōʾkhal matṣṣōth ūvayyōm hasshəvîʿî ḥagh laʾdhōnåi ,"Seven days thou shalt eat unleavened bread, and in the seventh day shall be a feast to the LORD."
Bo,Day 7,Exodus 13:7,מַצּוֹת֙ יֵֽאָכֵ֔ל אֵ֖ת שִׁבְעַ֣ת הַיָּמִ֑ים וְלֹֽא־יֵרָאֶ֨ה לְךָ֜ חָמֵ֗ץ וְלֹֽא־יֵרָאֶ֥ה לְךָ֛ שְׂאֹ֖ר בְּכָל־גְּבֻלֶֽךָ׃ ,matṣṣōth yēʾåkhēl ʾēth shivʿath hayyåmîm vəlōʾ-yēråʾeh ləkhå ḥåmētṣ vəlōʾ-yēråʾeh ləkhå səʾōr bəkhål-gəvulekhå ,"Unleavened bread shall be eaten seven days; and there shall no leavened bread be seen with thee, neither shall there be leaven seen with thee in all thy quarters."
Bo,Day 7,Exodus 13:8,וְהִגַּדְתָּ֣ לְבִנְךָ֔ בַּיּ֥וֹם הַה֖וּא לֵאמֹ֑ר בַּעֲב֣וּר זֶ֗ה עָשָׂ֤ה יְהוָה֙ לִ֔י בְּצֵאתִ֖י מִמִּצְרָֽיִם׃ ,vəhiggadhtå ləvinkhå bayyōm hahūʾ lēʾmōr baʿavūr zeh ʿåsåh ʾadhōnåi lî bətṣēʾthî mimmitṣråyim ,"And thou shalt shew thy son in that day, saying, This is done because of that which the LORD did unto me when I came forth out of Egypt."
Bo,Day 7,Exodus 13:9,וְהָיָה֩ לְךָ֨ לְא֜וֹת עַל־יָדְךָ֗ וּלְזִכָּרוֹן֙ בֵּ֣ין עֵינֶ֔יךָ לְמַ֗עַן תִּהְיֶ֛ה תּוֹרַ֥ת יְהוָ֖ה בְּפִ֑יךָ כִּ֚י בְּיָ֣ד חֲזָקָ֔ה הוֹצִֽאֲךָ֥ יְהֹוָ֖ה מִמִּצְרָֽיִם׃ ,vəhåyåh ləkhå ləʾōth ʿal-yådhkhå ūləzikkårōn bēn ʿēnekhå ləmaʿan tihyeh tōrath ʾadhōnåi bəfîkhå kî bəyådh ḥazåqåh hōtṣiʾakhå ʾadhōnåi mimmitṣråyim ,"And it shall be for a sign unto thee upon thine hand, and for a memorial between thine eyes, that the LORD'S law may be in thy mouth: for with a strong hand hath the LORD brought thee out of Egypt."
Bo,Day 7,Exodus 13:10,וְשָׁמַרְתָּ֛ אֶת־הַחֻקָּ֥ה הַזֹּ֖את לְמוֹעֲדָ֑הּ מִיָּמִ֖ים יָמִֽימָה׃ ,vəshåmartå ʾeth-haḥuqqåh hazzōʾth ləmōʿadhåhh miyyåmîm yåmîmåh ,Thou shalt therefore keep this ordinance in his season from year to year.
Bo,Day 7,Exodus 13:11,וְהָיָ֞ה כִּֽי־יְבִֽאֲךָ֤ יְהוָה֙ אֶל־אֶ֣רֶץ הַֽכְּנַעֲנִ֔י כַּאֲשֶׁ֛ר נִשְׁבַּ֥ע לְךָ֖ וְלַֽאֲבֹתֶ֑יךָ וּנְתָנָ֖הּ לָֽךְ׃ ,vəhåyåh kî-yəviʾakhå ʾadhōnåi ʾel-ʾeretṣ hakkənaʿanî kaʾasher nishbaʿ ləkhå vəlaʾavōthekhå ūnəthånåhh låkh ,"And it shall be when the LORD shall bring thee into the land of the Canaanites, as he sware unto thee and to thy fathers, and shall give it thee,"
Bo,Day 7,Exodus 13:12,וְהַעֲבַרְתָּ֥ כָל־פֶּֽטֶר־רֶ֖חֶם לַֽיהֹוָ֑ה וְכָל־פֶּ֣טֶר שֶׁ֣גֶר בְּהֵמָ֗ה אֲשֶׁ֨ר יִהְיֶ֥ה לְךָ֛ הַזְּכָרִ֖ים לַיהוָֽה׃ ,vəhaʿavartå khål-peṭer-reḥem laʾdhōnåi vəkhål-peṭer shegher bəhēmåh ʾasher yihyeh ləkhå hazzəkhårîm laʾdhōnåi ,"That thou shalt set apart unto the LORD all that openeth the matrix, and every firstling that cometh of a beast which thou hast; the males shall be the LORD'S."
Bo,Day 7,Exodus 13:13,וְכָל־פֶּ֤טֶר חֲמֹר֙ תִּפְדֶּ֣ה בְשֶׂ֔ה וְאִם־לֹ֥א תִפְדֶּ֖ה וַעֲרַפְתּ֑וֹ וְכֹ֨ל בְּכ֥וֹר אָדָ֛ם בְּבָנֶ֖יךָ תִּפְדֶּֽה׃ ,vəkhål-peṭer ḥamōr tifdeh vəseh vəʾim-lōʾ thifdeh vaʿaraftō vəkhōl bəkhōr ʾådhåm bəvånekhå tifdeh-,"And every firstling of an ass thou shalt redeem with a lamb; and if thou wilt not redeem it, then thou shalt break his neck: and all the firstborn of man among thy children shalt thou redeem."
Bo,Day 7,Exodus 13:14,וְהָיָ֞ה כִּֽי־יִשְׁאָלְךָ֥ בִנְךָ֛ מָחָ֖ר לֵאמֹ֣ר מַה־זֹּ֑את וְאָמַרְתָּ֣ אֵלָ֔יו בְּחֹ֣זֶק יָ֗ד הוֹצִיאָ֧נוּ יְהוָ֛ה מִמִּצְרַ֖יִם מִבֵּ֥ית עֲבָדִֽים׃ ,vəhåyåh kî-yishʾålkhå vinkhå måḥår lēʾmōr mah-zōʾth vəʾåmartå ʾēlåv bəḥōzeq yådh hōtṣîʾånū ʾadhōnåi mimmitṣrayim mibbēth ʿavådhîm ,"And it shall be when thy son asketh thee in time to come, saying, What is this? that thou shalt say unto him, By strength of hand the LORD brought us out from Egypt, from the house of bondage:"
Bo,Day 7,Exodus 13:15,וַיְהִ֗י כִּֽי־הִקְשָׁ֣ה פַרְעֹה֮ לְשַׁלְּחֵנוּ֒ וַיַּהֲרֹ֨ג יְהֹוָ֤ה כָּל־בְּכוֹר֙ בְּאֶ֣רֶץ מִצְרַ֔יִם מִבְּכֹ֥ר אָדָ֖ם וְעַד־בְּכ֣וֹר בְּהֵמָ֑ה עַל־כֵּן֩ אֲנִ֨י זֹבֵ֜חַ לַֽיהוָ֗ה כָּל־פֶּ֤טֶר רֶ֨חֶם֙ הַזְּכָרִ֔ים וְכָל־בְּכ֥וֹר בָּנַ֖י אֶפְדֶּֽה׃ ,vayhî kî-hiqshåh farʿōh ləshalləḥēnū vayyaharōgh ʾadhōnåi kål-bəkhōr bəʾeretṣ mitṣrayim mibbəkhōr ʾådhåm vəʿadh-bəkhōr bəhēmåh ʿal-kēn ʾanî zōvēaḥ laʾdhōnåi kål-peṭer reḥem hazzəkhårîm vəkhål-bəkhōr bånai ʾefdeh ,"And it came to pass, when Pharaoh would hardly let us go, that the LORD slew all the firstborn in the land of Egypt, both the firstborn of man, and the firstborn of beast: therefore I sacrifice to the LORD all that openeth the matrix, being males; but all the firstborn of my children I redeem."
Bo,Day 7,Exodus 13:16,וְהָיָ֤ה לְאוֹת֙ עַל־יָ֣דְכָ֔ה וּלְטוֹטָפֹ֖ת בֵּ֣ין עֵינֶ֑יךָ כִּ֚י בְּחֹ֣זֶק יָ֔ד הוֹצִיאָ֥נוּ יְהוָ֖ה מִמִּצְרָֽיִם׃ ,vəhåyåh ləʾōth ʿal-yådhkhåh ūləṭōṭåfōth bēn ʿēnekhå kî bəḥōzeq yådh hōtṣîʾånū ʾadhōnåi mimmitṣråyim ,"And it shall be for a token upon thine hand, and for frontlets between thine eyes: for by strength of hand the LORD brought us forth out of Egypt."